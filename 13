রমজানের প্রথম ২০ দিনে প্রায় ৪০ হাজার ছাত্র-ছাত্রীর ইফতার (https://www.jugantor.com/campus/932582) করিয়েছে চট্টগ্রাম বিশ্ববিদ্যালয় শাখা ছাত্রশিবির। গত মাসে রমজানের প্রথম ২০ দিন গণইফতার কর্মসূচির ঘোষণা দেয় সংগঠনটি।

চবি ছাত্রশিবিরের দাওয়াহ সংগঠন ‘মিনার’র ব্যানারে এটি আয়োজিত হয়। ছাত্রদের জন্য চবির কেন্দ্রীয় মসজিদ ও ছাত্রীদের জন্য ছাত্রী হলগুলোতে প্রতিদিন এ আয়োজন করা হয়। প্রতিদিন প্রায় দুই হাজার শিক্ষার্থী এতে অংশ নেন।

গণইফতার কর্মসূচিতে প্রায় ২০ লক্ষাধিক টাকা খরচ হয়েছে বলে জানিয়েছেন চবি শিবিরের নেতারা। প্রতিদিন প্রায় ১৫০০-১৮০০ ছাত্র এবং ৫০০-৬০০ জন ছাত্রী এতে অংশ নেন। ইফতার ব্যবস্থাপনায় প্রায় ১২০-১৫০ স্বেচ্ছাসেবক কাজ করেছেন বলেও জানান তারা।

গণইফতার কর্মসূচি শেষ হলেও আর্থিক সমস্যায় থাকা শিক্ষার্থীরা যোগাযোগ করলে তাদের জন্য ইফতারের ব্যবস্থা করা হলে বলে জানান শিবির নেতারা।
